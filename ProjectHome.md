Progetto per la formalizzazione e l'implementazione di un protocollo che consenta la comunicazione con quei soggetti, pubblici o privati, in grado di fornire un servizio di conservazione digitale.

Il modello di riferimento è il Reference Model OAIS (Open Archival Information System), elaborato dal CCSDS (Consultative Committee for Space Data System), il cui scopo è la creazione di un sistema archivistico in grado di garantire la conservazione permanente dei documenti elettronici.

La realizzazione e, di conseguenza, l’adozione di un modello comune faciliterebbe l’interoperabilità fra archivi differenti e, inoltre, potrebbe soddisfare alcuni dei requisiti auspicati dai vari attori, fra cui:
  * strumenti di ricerca comuni che agevolino la localizzazione delle informazioni all’interno di più archivi;
  * un modello comune di “descrizione” del pacchetto per l’accesso;
  * un unico punto di accesso;
  * un modello comune di pacchetto di versamento;
  * un unico deposito per tutti i loro materiali;
  * una riduzione dei costi attraverso la condivisione dei pesanti oneri relativi all’hardware, al software e agli sforzi di conservazione;
  * un incremento dell’uniformità e della qualità delle interazioni con più archivi.

Inoltre, gli archivi potrebbero avere varie motivazioni per reputare vantaggiosa la cooperazione, fra cui:
  * desiderio di ridurre i costi;
  * desiderio di soddisfare gli utenti con i propri materiali;
  * desiderio di soddisfare gli utenti con la qualità dei propri servizi;
  * necessità di competere con altri archivi al fine di sopravvivere o crescere.

